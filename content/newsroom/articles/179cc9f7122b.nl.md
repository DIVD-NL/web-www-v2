---
title: Kritieke kwetsbaarheden ontdekt in een aanbestedingsplatform dat wordt gebruikt door de Amerikaanse publieke sector
date: ''
author: []
tag: ''
intro: DIVD onderzoeker Jesse Meijer heeft drie kritieke kwetsbaarheden ontdekt in het SicommNet BASEC e-procurement platform, dat vooral gebruikt wordt door Amerikaanse publieke sector. Deze kwetsbaarheden stellen kwaadwillenden in staat om alle beveiligingsmaatregelen in het systeem te omzeilen. Daardoor krijgen zij toegang tot én controle over het systeem en de volledige database, inclusief alle klantgegevens van het platform.
image: ''
alt: ''
case: null
sections: []
---
**DIVD onderzoeker Jesse Meijer heeft drie kritieke kwetsbaarheden ontdekt in het SicommNet BASEC e-procurement platform, dat vooral gebruikt wordt door Amerikaanse publieke sector. Deze kwetsbaarheden stellen kwaadwillenden in staat om alle beveiligingsmaatregelen in het systeem te omzeilen. Daardoor krijgen zij toegang tot én controle over het systeem en de volledige database, inclusief alle klantgegevens van het platform.** 

De kwetsbaarheden werden voor het eerst vastgesteld in december 2021. Ondanks herhaalde meldingen over meerdere jaren – zowel door Jesse Meijer, het DIVD CSIRT als CISA (Cybersecurity and Infrastructure Security Agency) – heeft SicommNet tot op heden niet gereageerd. In lijn met[ ons beleid](https://csirt.divd.nl/cna/) als CNA (CVE Numbering Authority) publiceren we daarom vandaag een officiële productwaarschuwing – **tevens de eerste officiële productwaarschuwing van DIVD ooit.**

**Achtergrond en tijdlijn**
In december 2021 ontdekte Jesse Meijer tijdens een losstaand onderzoek dat de broncode van SicommNet BASEC openbaar toegankelijk was. Dit leidde tot de identificatie van kritieke kwetsbaarheden, die zowel in de code als in het online systeem werden bevestigd. Ondanks meerdere pogingen om contact te leggen met SicommNet — via e-mails, LinkedIn-berichten en voicemails — en het versturen van rapporten aan SicommNet Support en directieleden tussen februari 2022 en begin 2025, waaronder opvolging door het DIVD CSIRT en CISA (het Amerikaanse equivalent van het NCSC), is er nooit een reactie ontvangen.

**Quote – Frank Breedijk, Crisismanager & CNA DIVD**
 _“Gezien het feit dat zulke kwetsbaarheden al zo lang in een online tool aanwezig zijn, zou het me verbazen als deze nog niet is misbruikt. We willen graag onze dank uitspreken aan de mensen van CISA voor hun hulp bij het proberen contact te leggen, ondanks dat er geen reactie is gekomen.”_ 

**Casefile:** [https://csirt.divd.nl/cases/DIVD-2025-00001/](https://csirt.divd.nl/cases/DIVD-2025-00001/) 
**Product warning:** [https://csirt.divd.nl/2025/04/14/SicommNet-Basec-product-warning/](https://csirt.divd.nl/2025/04/14/SicommNet-Basec-product-warning/)
