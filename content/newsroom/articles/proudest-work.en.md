---
title: "NEWS: INGE BRYAN NIEUWE BESTUURSVOORZITTER DIVD"
date: 2023-11-25T18:19:40.931Z
tag: news
intro: Met trots en plezier maken we bekend dat Inge Bryan de nieuwe
  bestuursvoorzitter is van het Dutch Institute for Vulnerability Disclosure. Ze
  neemt deze rol over van Astrid Oosenbrug. Astrid legt de voorzittershamer neer
  om zich meer te gaan richten op de ontwikkeling van de DIVD Academy.
image: /images/articles/divd-partnerevent-2023-21.jpg
image_alt: Picture of a bug (insect)
case:
  closed: true
  researchers:
    - label: Max van Der Horst
---
Met trots en plezier maken we bekend dat [Inge Bryan](https://www.linkedin.com/in/inge-bryan/) de nieuwe bestuursvoorzitter is van [het Dutch Institute for Vulnerability Disclosure](https://www.divd.nl/). Ze neemt deze rol over van [Astrid Oosenbrug](https://www.linkedin.com/in/astridoosenbrug/). Astrid legt de voorzittershamer neer om zich meer te gaan richten op de ontwikkeling van de [DIVD Academy](https://divd.academy/).

Inge Bryan is een leading lady in de wereld van CyberSecurity. Ze maakte carrière bij de politie. Stapte over naar Deloitte waar ze partner werd en de afgelopen twee jaar was ze managing director van Fox-IT in Delft. Daarnaast is ze mede-oprichter van [AAN, het Anti-Abuse Network](https://www.abuse.nl/).

[Chris van ’t Hof](https://www.linkedin.com/in/chris-van-t-hof-312609/), directeur DIVD is enthousiast met de komst van de nieuwe voorzitter. “Inge is een begrip in CyberSecurity en we zijn dan ook heel erg blij met haar komst naar ons instituut. Ze heeft de kennis en kunde in huis om DIVD weer een stap verder te brengen. Ik kijk er naar uit om samen met haar en onze hackers Nederland nog digitaal veiliger te maken.”

Inge Bryan zegt vereerd te zijn met de benoeming. “Ik beschouw DIVD als een cruciale schakel in de digitale veiligheid van ons land en een bonte verzameling van fantastische mensen. Ik voel mij vereerd dat ik hiervan deel mag uit maken.” De voorzittershamer is overdragen op dinsdag 26 september tijdens een partnerbijeenkomst van DIVD.